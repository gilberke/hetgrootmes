
---
title: "Inschrijving"
author: "de megabike organisatie"
date: '2016-04-17'
url: Inschrijving
---


Terug tijd voor een nieuwe jaargang megabike (seizoen nr 19), hopelijk dit jaar terug een normaal jaar! Op https://jolly-bohr-326994.netlify.app/info/ kan je bekijken welke wedstrijden er meetellen, dat zijn er in principe 17. De puntentelling voor de renners is geheel gebaseerd op de cqranking te vinden via https://cqranking.com/men/asp/gen/start.asp, indien er een wedstrijd wijzigt van categorie & de info-pagina van megabike is niet meer accuraat, dan is het de puntentelling op cqranking die wordt gebruikt en niet deze die staat op de info-pagina!
 
Het seizoen begint met de Omloop om 26 februari en eindigt op zondag 24 april met Luik-Bastenaken-Luik.
 
De corona-afspraken van vorig jaar gelden ook nog steeds, hopelijk is deze uitleg hieronder niet nodig: 
Megabike gaat door (dus met eindstand) zolang er minimum de helft van de koersen wordt gereden (dat zijn 9 koersen). We wachten eventueel tot maximum het eind van jaar als een koers wordt uitgesteld. Indien megabike stopt, krijgen de dagwinnaars hun 6€ uitbetaald, rest van het geld wordt teruggegeven aan de deelnemers.
 
Het opzet blijft hetzelfde als de vorige jaren: je selecteert 12 renners voor een maximaal budget van 5000 punten. (Als je WVA, MVDP & Alaphilippe in je ploeg wil heb je alleen al door deze 3 renners al meer dan 1000 punten tekort!) Jouw ploeg samenstellen kan het makkelijkst door te puzzelen in de meegezonden excel. Er is ook een pagina met alle renners & hun kost op de website https://jolly-bohr-326994.netlify.app/statistieken/renners/. Ik bevestig als ik de ploeg gekregen heb. (Liefst gewoon lijstje met gekozen renners & hun code, maar excel terugsturen mag ook.)
 
Wie wat extra inspiratie wil kan ook op https://jolly-bohr-326994.netlify.app/statistieken/renners-opbrengst/ terecht (en daar sorteren op OpbrengstPercentage).
 
Het inschrijvingsgeld is zoals vorig jaar 5€. Het is en blijft een eerlijk spel: alle inkomsten worden als prijzengeld terug uitgekeerd! Een dagzege is 6€ waard, dus wie een wedstrijd wint maakt al winst! De rest van de inzet wordt verdeeld tussen de eerste drie in het eindklassement, met de volgende verdeelsleutel: 1/2, 1/3 en 1/6 aan resp. de eerste, tweede en derde.
 
In geval van een gelijke stand is het de deelnemer met het grootste restbudget die wint. We beperken de inschrijving tot 1 per persoon.
 
Uw ploeg moet ons bereiken vóór zaterdag 26 februari (dus ten laatste op vrijdag 25 februari, 23u59). Ploegen die ik nadien toegezonden krijg zijn in principe niet geldig. Ik antwoord altijd ter bevestiging dat ik de ploeg goed ontvangen heb.
 
Betaling van het inschrijvingsgeld van 5€ kan aan Frederik Christiaens, hetzij door persoonlijke coronaproof overhandiging, hetzij via overschrijving op rek. nr.BE11 6511 5490 3548 op naam van Frederik Christiaens (graag in de mededeling de naam van de deelnemer). Je hebt de tijd tot Nokere Koerse (18 maart) om deze betaling in orde te maken, maar liefst gewoon al direct voor de Omloop.
 
Voor vragen en meer info kan je altijd terecht bij frederik.christiaens@gmail.com .
 
Sportieve groeten en dat de beste moge winnen!


