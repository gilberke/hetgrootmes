
---
title: "Inschrijving"
author: "de megabike organisatie"
date: '2016-04-17'
url: Inschrijving
---


Beste wielerliefhebber,

Het is alweer februari 2021, na het stopgezet seizoen van megabike vorig jaar is het dringend tijd voor een nieuw seizoen megabike (seizoen nr 18)! Iets om naar uit te kijken…
Aangezien er vorig jaar 43 personen hun geld niet teruggevraagd hebben, wordt het een grand-cru jaar met een zeer grote pot. (Het is dan ook niet echt de bedoeling om veel nieuwe inschrijvingen te krijgen dit jaar, de bedoeling is dat het geld terugvloeit naar de deelnemers van vorig jaar.)

Het aantal koersen in onze competitie is 17, met dus nog steeds bv Nokere Koerse, Bredene Koksijde Classic, Eéndaagse Brugge-De Panne,….
Zie voor wat meer uitleg de pagina info op de website: https://jolly-bohr-326994.netlify.app/ 

De puntentelling voor de renners is geheel gebaseerd op de cqranking te vinden via https://cqranking.com/men/asp/gen/start.asp, indien er een wedstrijd wijzigt van categorie & de info-pagina van megabike is niet meer accuraat, dan is het de puntentelling op cqranking die wordt gebruikt en niet deze die staat op de info-pagina!

Het seizoen begint met de Omloop op 27 februari. 
Corona vraagt duidelijke afspraken, dus bij deze verduidelijken we wanneer megabike doorgaat en wanneer niet. 
Het gaat door (dus met eindstand) zolang er minimum de helft van de koersen wordt gereden (dat zijn 9 koersen). Dit jaar is het ook zo dat we eventueel wachten tot het eind van het jaar, indien er bijvoorbeeld koersen worden uitgesteld naar een latere datum, dan tellen die toch mee. 
Indien megabike stopt, krijgt iedereen zijn geld terug. De dagwinnaars (van de maximum 8 koersen) krijgen dan wel hun €6 uitbetaald.

Het opzet blijft hetzelfde als de vorige jaren: je selecteert 12 renners voor een maximaal budget van 5000 punten. Aangezien enkele koersen niet gereden werden vorig jaar, zijn de renners iets goedkoper dan normaal. Ik verwacht een mailtje met daarin jullie gekozen renners. Jouw ploeg samenstellen kan het makkelijkst door te puzzelen in de meegezonden excel. Er is ook een pagina met alle renners & hun kost op de website https://jolly-bohr-326994.netlify.app/statistieken/renners/. Ik bevestig als ik de ploeg gekregen heb. (Liefst gewoon lijstje met gekozen renners & hun code, maar excel terugsturen mag ook.)
Wie wat extra inspiratie wil kan ook op https://jolly-bohr-326994.netlify.app/statistieken/renners-opbrengst/ terecht (en daar sorteren op OpbrengstPercentage).

Het inschrijvingsgeld is zoals vorig jaar 5€. Het is en blijft een eerlijk spel: alle inkomsten worden als prijzengeld terug uitgekeerd (en dit jaar dus met een surplus door de overgebleven pot van vorig jaar)! Een dagzege is 6€ waard, dus wie een wedstrijd wint maakt al winst! De rest van de inzet wordt verdeeld tussen de eerste drie in het eindklassement, met de volgende verdeelsleutel: 1/2, 1/3 en 1/6 aan resp. de eerste, tweede en derde. 
In geval van een gelijke stand is het de deelnemer met het grootste restbudget die wint. We beperken de inschrijving tot 1 per persoon.
Uw ploeg moet ons bereiken vóór zaterdag 27 februari (dus ten laatste op vrijdag 26 februari, 23u59). Ploegen die ik nadien toegezonden krijg zijn in principe niet geldig.

Betaling van het inschrijvingsgeld van 5€ kan aan Frederik Christiaens, hetzij door persoonlijke coronaproof overhandiging, hetzij via overschrijving. Je hebt de tijd tot Nokere Koerse (18 maart) om deze betaling in orde te maken.

Voor vragen en meer info kan je altijd terecht bij frederik.christiaens@gmail.com .

Sportieve groeten en dat de beste moge winnen!

